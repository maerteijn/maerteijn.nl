# Corporate website voor Zumtobel

![Zumtobel homepage](/images/zumtobel-homepage.jpg#left =200x137)[Four Digits](https://www.fourdigits.nl/) vroeg mij om hun team tijdelijk te versterken als developer voor het compleet opnieuw ontwikkelen van verschillende corporate websites in opdracht van de in Oostenrijk gevestigde [Zumtobel Group](http://z.lighting). De uitdaging was niet alleen technisch maar ook organisatorisch omdat de technische teams van het project zich op drie verschillende continenten bevonden.


[Wagtail](https://wagtail.io/) is gekozen als CMS systeem voor het beheren van de verschillende merken van Zumtobel. De diverse backend systemen, zoals het product informatie systeem van Zumtobel, zijn ontsloten met [GraphQL](https://graphql.org/) en een REST API. Hierdoor konden we al hun productportfolio's per regio beschikbaar maken in verschillende talen.


Door de vele content maakten we gebruik van [wagtail-factories](https://github.com/mvantellingen/wagtail-factories) om de content te genereren tijdens de ontwikkelfase. Dat was niet alleen nuttig voor de testsuite maar ook voor de sprint demos om zo de gevraagde functionaliteit te kunnen tonen. De Front-end, die is ontwikkeld door een extern bureau, is nauw geïntegreerd in het CMS zodat de contentbeheerders direct het resultaat kunnen zien.


#### Uitgelichte technologieën
- [Wagtail](https://wagtail.io/), een gebruiksvriendelijk CMS gebaseerd op [Django](https://www.djangoproject.com/)
- [APIStar](https://github.com/encode/apistar) om een test-client te genereren op basis van een [OpenAPI](https://swagger.io/specification/) specificatie
- [Wagtail Trans](https://github.com/wagtail/wagtailtrans) voor het vertalen van de Wagtail content

#### Factsheet
|                             |                                          |
| --------------------------- | ---------------------------------------- |
| :calendar: **Periode**      | 2019                                     |
| :computer: **Rol**          | Python ontwikkelaar                      |
| :office: **Opdrachtgever**  | [Four Digits](https://www.fourdigits.nl) |
| :man: **Klant**             | [Zumtobel Group](https://z.lighting)     |
